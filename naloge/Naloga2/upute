V okviru druge domače naloge realizirajte program za risanje kubičnih Bezierovih 
zlepkov v 2D prostoru [wiki - https://en.wikipedia.org/wiki/B%C3%A9zier_curve]. 
Izris v programu naj bo definiran na običajnem HTML5 platnu (HTML5 canvas - NE WebGL). 
Program naj omogoča naslednje stvari:

Risanje krivulj (2 točki):

Risanje posameznih vozlišč krivulje. Nova vozlišča na platno dodamo s klikom na ustrezno mesto.
Vozlišča označite (krogci za aproksimirana vozlišča in kvadratki za interpolirana). 
Krivulja naj se izriše, ko je definiranih dovolj vozlišč.
Risanje povezanih krivulj iz zaporednih zlepkov. Pri tem pazite, da bodo posamezni 
zlepki gladko povezani (zveznost 1. stopnje C1).
Pri risanju krivulj pazite, da bodo izrisane dovolj, a ne preveč natančno. 
Ustrezno definirajte natančnost izrisa krivulj.

Urejanje krivulj (2 točki):

Vsa vozlišča krivulj lahko naknadno premikamo. To realizirajte tako,
da lahko uporabnik vozlišče zagrabi in premakne z miško.
Implementirajte možnost označevanja in brisanja zlepkov krivulj.
Spreminjanje lastnosti krivulj (1 točka):

Program naj omogoča možnost risanja nove krivulje,
Program naj omogoča spreminjanje barve krivulj.
Povzetek

Program implementirajte v eni datoteki html in eni js, ki lahko vsebuje več razredov:

bezier.html
bezier.js
Vse skupaj skrčite v ZIP arhiv in arhivsko datoteko oddajte preko spletne učilnice.